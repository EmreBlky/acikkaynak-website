---
title: Hakkında
date: 2022-08-21
---

açık-kaynak.org 2015'de Türkiye'deki ve Türkçe konuşan geliştiricilerin
oluşturduğu açık kaynak ekosistemine katkıda bulunmak, insanları açık kaynak
geliştirmeye motive etmek, farkındalık oluşturmak ve engelleri ortadan kaldırmak
kurulmuştur.

İlk sürümü acikkaynak.info adresinde yer alan, GitHub'ın kendi kaynaklarını
kullanarak geliştiriciler için açık kaynak proje indeksi sağlayan bir haftasonu
projesi olarak ortaya çıktı.

Bugünlerde ise daha çok bir portal kimliği ile, açık kaynak geliştiricileri ve
açık kaynak ile ilgilenmek isteyen kimseler için içerikler, proje ve yazı
listeleri, ve networking imkanları sunmaya çalışıyoruz. Bu sayede açık kaynak
ekosistemine dahil olmak isteyenler için imkanlar oluşturacağımıza ve
halihazırda ekosistemin içerisindeki aktörleri de birbirleri ile iletişim
kurabilecekleri şekilde yakınlaştırabileceğimize inanıyoruz.

Eğer ilginizi çektiyse, daha da yakından takipte kalmak istiyorsanız
[katkı sağlamak](/contributing) bölümünde de belirttiğimiz gibi iletişim
kanallarımızdan takipçimiz olmanız aramıza katılmanız için tek kriterimizdir.

### Künye

Sitenin mevcut proje liderliğini aynı zamanda kurucu da olan
[Eser Özvataf](https://eser.ozvataf.com/) yürütmektedir. Şu ana kadar
[içerik eklenmesinde](https://github.com/acikkaynak/acikkaynak/graphs/contributors)
ve
[web sitesinin oluşmasında](https://github.com/acikkaynak/acikkaynak-website/graphs/contributors)
topluluktan eşsiz katkılar alınmış olup her biri için sonsuz teşekkürü bir borç
biliriz.
