---
title: Hakkında
date: 2022-08-21
---

açık-kaynak.org 2015'de Türkiye'deki ve Türkçe konuşan geliştiricilerin
oluşturduğu açık kaynak ekosistemine katkıda bulunmak, insanları açık kaynak
geliştirmeye başlamak ve cesaretlendirmek için motive etmek, farkındalık
oluşturmak ve engelleri ortadan kaldırmak kurulmuştur.

İlk sürümü GitHub'ın kendi kaynaklarını kullanarak geliştiriciler için açık
kaynak proje indeksi sağlayan bir haftasonu projesi olarak ortaya çıktı. Daha
sonra oluşuma katkıda bulunanlar ile Discord ve Telegram üzerinde bir araya
gelip bir topluluk oluşturmaya başladık. açık-kaynak.org adresine taşındıktan
sonra hem topluluğun büyümesi, hem de topluluğun üretiminin "açık kaynak"
disiplinini aşması nedeniyle 2022 yılında [10forward](https://10forward.io/)
isminin çatısı altında tüm girişimleri toplamayı hedefledik.

Bugünlerde ise topluluk odağını tamamen [10forward](https://10forward.io/)'a
devrederek, açık-kaynak.org altında [10forward](https://10forward.io/)
meta-topluluğunun bir alt mecrası olarak konumlanan bir rehber kimliği ile, açık
kaynak geliştiricileri ve açık kaynak ile ilgilenmek isteyen kimseler için
içerikler, proje ve içerik listeleri sunmaya çalışıyoruz. Bu sayede açık kaynak
ekosistemine dahil olmak isteyenler için imkanlar oluşturacağımıza ve iyi bir
başlangıç noktası sağladığımıza inanıyoruz.

Eğer ilginizi çektiyse, daha da yakından takipte kalmak istiyorsanız
[10forward](https://10forward.io/) topluluklarına bir göz atıp dahil olmayı
değerlendirirseniz seviniriz. Dijital mecralarda (GitHub, Twitter, v.s.) bizi
takip ediyor olmanız ve iletişim kanallarımıza (Telegram, v.s.) dahil olmanız ve
çevrenize bizden bahsediyor olmanız girişimlerimize en büyük desteği
sağlayacaktır.

### Künye

Sitenin mevcut proje liderliğini aynı zamanda kurucu da olan
[Eser Özvataf](https://eser.ozvataf.com/) yürütmektedir. Şu ana kadar
[içerik eklenmesinde](https://github.com/acikkaynak/acikkaynak/graphs/contributors)
ve
[web sitesinin oluşmasında](https://github.com/acikkaynak/acikkaynak-website/graphs/contributors)
topluluktan eşsiz katkılar alınmış olup her biri için sonsuz teşekkürü bir borç
biliriz.
