---
title: Hakkında
date: 2022-08-21
---

açık-kaynak.org organizasyonu Türkiye'deki ve Türkçe konuşan geliştiricilerin
oluşturduğu açık kaynak ekosisteminin lokomotifi olmak, insanları açık kaynak
geliştirmeye motive etmek, farkındalık yaratmak ve engelleri ortadan kaldırmak
amacıyla kurulmuştur.

Bugün yürüttüğümüz faaliyetleri açık kaynak geliştirmeye yönelik içerik üretmek,
bir şemsiye altında projeleri - paydaşları - toplulukları bir araya getirmek,
yeni kişi ve kuruluşları ekosistemin içerisine çekmek, topluluk oluşturmak,
etkinlikleri desteklemek ve yardımlaşmak olarak özetleyebiliriz.

## Geçmiş

2015'de harekete geçtiğimizde gelişmeye oldukça açık bir ekosistem içerisinde ne
kadar küçük adımlarla başlarsak başlayalım bir noktadaki eksikliği gidermiş
olacağımızı fark ettik. Ve en ufaktan başladık. Önce GitHub'ın kendi kaynakları
ile geliştiricilerin açık kaynak proje indeksi görevi gördük. Ama halen bunun
sosyal tarafıyla ilgili yapacak çok işimiz vardı.

Belirli bir topluluk gücüne ulaştıktan sonra ekosistemimizdeki açık kaynak
geliştiricilerini, açık kaynak geliştiricilerinin projelerine hizmet edecek,
onları tanıtacak ve ihtiyaçlarını gözükür hale getirecek şekilde misyon
kapsamımızı genişlettik.

2020'de artık açık kaynak için daha net içerikler üretmek, canlı yayınlar
yapmak, topluluğu bir araya getirecek etkinlikler ve proje çalışmaları
düzenlemek için yeni bir yol haritası oluşturduk. Bugün de bu çalışmalarımızı
sürdürmekteyiz.

## Ne sağlıyoruz?

Bir şemsiye organizasyon görevi görerek topluluğa bir "networking" platformu
oluşturuyoruz. Açık kaynak ekosistemine dahil olmak isteyenler için imkanlar
oluşturup, halihazırda ekosistemin içerisindeki aktörleri de birbirleri ile
iletişim kurabilecekleri şekilde yakınlaştırıyoruz.

## Nasıl dahil olunur?

Bugün için [Bizi Destekle!](/contributing)'de belirttiğimiz gibi iletişim
kanallarımızdan bizi takip etmeniz bize katılmanız için tek kriterimizdir.
